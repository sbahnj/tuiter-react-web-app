<!DOCTYPE html>
<html lang="en">
<head>
    <meta charset="UTF-8">
    <title>Catullus 2</title>

    <h2>Catullus 2</h2>

    <p>Passer, dēliciae meae puellae, <br>
        quīcum lūdere, quem in sinū tenēre,<br>
        cui prīmum digitum dare appetentī <br>
        et ācrīs solet incitāre morsūs, <br>
        cum dēsīderiō meō nitentī <br>
        cārum nesciŏ quid lubet iocārī <br>
        et sōlāciolum suī dolōris; <br>
        crēdō ut tum gravis acquiēscat ardor. <br>
        Tēcum lūdere sīcut ipsa possem, <br>
        et trīstīs animī levāre cūrās!</p>
</head>
<body>

</body>
</html>